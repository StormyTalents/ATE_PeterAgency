<section class="article bg-info">
    
		<div class="content">
			
			<p>Som villaägare är en villaförsäkring ett ”måste”. En försäkring som kan ersätta skador som uppkommer på bostaden och i vissa fall även andra byggnader på tomten. Detta exempelvis skador efter skyfall, hagel eller blixtnedslag. Utöver ersättning för skador på egendom ingår även ansvarsförsäkring och rättsskydd.</p>

		</div>

</section>
<section class="article">
    
		<div class="content">

<h2>Hur viktigt är det med villaförsäkring?</h2>
<p>Med tanke på värdet på en villa och dess tomt bör en villaförsäkring vara självklart för alla som äger en villa. Via försäkringen går det att få ersättning vid skador på villan, installationer på denna samt på tomten. </p>
<p>En missuppfattning är att <a href="https://www.xn--frskringarna-icb3w.se/hemforsakring">hemförsäkringen</a> även täcker alla skador på byggnaden och tomten men så är inte fallet. Hemförsäkringen täcker lös egendom men inte byggnader och tomter där villaförsäkringen istället tar över. Är det viktigt med villaförsäkring – JA. </p>
<h2>Vad är ”Villahemförsäkring”?</h2>
<p>Villahemförskäring är en kombinerad hem- och villaförsäkring vilket är vanligt för villaägare att teckna. På det sättet får man hela boendet försäkrat hos samma försäkringsbolag. Det finns däremot inget krav på detta så man kan alltså ha hemförsäkringen hos ett bolag och villaförsäkringen hos ett annat. </p>
<h2>Villaförsäkringens olika delar</h2>
<h3>Egendom</h3>
<p>Vid brand, översvämning eller andra plötsliga skador på villan ger denna försäkring ersättning för den ekonomiska skadan. Det som även innefattas är installationer så som värmepanna, luftvärmepump och rörledningar. Villaförsäkringen kan även täcka andra byggnader på tomten samt vissa skador på tomten samt installationer på den.  </p>
<p>Villaförsäkringen ger generellt även ersättning för sanering av husbock, hästmyror, råttor, kackerlackor eller andra slags skadedjur. När det gäller angrepp av hussvamp kan det däremot variera. Ibland ingår det i grundskyddet – ibland behöver extra tillägg tecknas. </p>
<p>Det är framförallt denna del som försäkringstagarna brukar fokusera på när de jämför och tecknar villaförsäkring. Men utöver egendomsskydd ingår även ansvarsskydd och rättshjälp. </p>
<h3>Ansvarsskydd</h3>
<p>Om du blir skadeståndsskyldig och detta skadestånd är kopplat till din villa eller tomt kan villaförsäkringen ersätta skadeståndet. </p>
<h3>Rättsskydd</h3>
<p>Om en tvist blir så stor att den måste drivas i en allmän domstol kan försäkringen ersätta för juridiskt ombud. Detta alltså i likhet med hur rättsskydd på bilförsäkringen eller hemförsäkringen gäller. </p>
<h3>Eventuella tillägg</h3>
<p>Det är vanligt att olika slags tillägg till villaförsäkringen erbjuds av försäkringsbolagen. Detta för att försäkringen ska kunna anpassas helt efter de behov som villaägaren har. Det kan exempelvis innebära lägre åldersavdrag, högre ersättningsnivå eller ersättning vid tillfällen som vanligtvis inte ingår i grundutbudet. </p>
<h2>Välja försäkring – Vad är viktigast för dig?</h2>
<p>Då försäkringsdelen ”Egendom” främst är vad som skiljer försäkringarna åt är det även denna del som många tittar på när villaförsäkringar jämförs. Men självklart kan det även finnas vissa skillnader på både ansvarsförsäkringen och rättsskyddet. </p>
<ul>
<li>Brand- och vattenskador - Ersätts generellt av villaförsäkringen. Du kan även få ersättning om du behöver bo på annat ställe medan bostaden saneras eller renoveras.</li>
<li>Naturskador - Generellt ersätts skador som uppkommit av naturfenomen så som storm, regn, hagel eller vattensmältning. Titta extra på självrisken då den kan variera kraftigt. Andra punkter att titta på är exempelvis vilka skador på tak som ersätts vid kraftigt snötryck samt ersättningsnivån vid bland annat jordskred. </li>
<li>Skador i våtrum  - Ersätts vattenskador som uppkommit på grund av skador i våtrum? En del försäkringsbolag ger inte ersättning, andra gör det oftast och vissa enbart om branschreglerna följts vid byggnationen. </li>
<li>Skadedjur och hussvamp - Hos alla bolag ges ersättning för sanering av skadedjur. Men det kan variera något vilka skadedjur som innefattas samt om även sanering av möbler även ingår. En stor skillnad brukar hittas på hur försäkringsbolagen ställer sig till angrepp av hussvamp. Det är vanligt att ersättning ges upp till ett specifikt belopp (0,5 till ett par miljoner) men det finns även försäkringar där ersättning för hussvamp inte ingår.  Även här varierar självrisken kraftigt. </li>
<li>Åldersavdrag - Det är två punkter som är avgörande för åldersavdrag. För det första hur många år exempelvis badrum- och köksrenoveringar räknas utan åldersavdrag. För det andra hur mycket åldersavdrag som sker löpande och hur lite som minst betalas ut. En vanlig nivå är att lägsta beloppet som går att få är 20% av egendomens ursprungliga värde. </li>
<li>Allrisk - En försäkringsdel som i vissa fall ingår i grundförsäkringen och i vissa fall behöver tecknas som tillägg. Ger ersättning exempelvis för skador som du själv varit orsak till genom otur. </li>
<li>Självrisk - Självrisken kan variera beroende på vilken skada som uppkommit på fastigheten. Det kan vara en fast summa likväl som en procentsats på kostnaden. </li>
<li>Tillägg - Det är mycket vanligt att försäkringsbolagen erbjuder olika försäkringstillägg till villaförsäkringen. För vissa kan det vara helt avgörande för vilket bolag som ska väljas. Exempel är lägre självrisk vid vissa specifika tillfällen, lägre åldersavdrag på byggnader, ersättning vid vattenskador som inte täcks av grundförsäkringen och högre ersättningsnivåer. Ska bostaden hyras ut bör även detta nämnas för försäkringsbolaget då vissa tillägg ibland bör tecknas för att få ett tillräckligt bra skydd. </li>
<li>Besiktning och byggrådgivning - Hos en del försäkringsbolag går det att få kostnadsfri byggrådgivning inför byggnation eller renovering. Dessutom kan det ingå regelbunden besiktning av huset vilket gör att eventuella skador kan upptäckas på ett tidigt stadie – något som både du och försäkringsbolaget tjänar på. Vid dessa kontroller kan en underhållsplan presenteras som visar på vilka åtgärder som villaägaren bör genomföra till kommande kontroll. </li>
	</ul>

		<h2>Mer information</h2>

		<ul>
			<li><a href="https://www.ekonomifokus.se/ekonomi/forsakringar/villaforsakring" target="_blank">Ekonomifokus.se &raquo; Villaförsäkring</a></li>
		</ul>

		</div>
	</section>