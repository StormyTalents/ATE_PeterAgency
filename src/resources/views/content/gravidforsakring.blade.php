<section class="article">
    
		<div class="content">
			<h2 class="text-danger">Varför gravidförsäkring?</h2>
<p>Med gravidförsäkring blir både graviditeten, förlossningen och barnets första månader tryggare. Det är det enda sättet att försäkra ett ofött barn. </p>
<p>Försäkringen finns i två nivåer. Ett gratisalternativ som innehåller olycksfallsförsäkring och livförsäkring samt ett betalalternativ som har ett betydligt bredare skydd. Priset på dessa brukar vara på ca 1500 kr. </p>
<h2 class="text-danger">Hur viktig är gravidförsäkring?</h2>
<p>Eftersom det finns gratis gravidförsäkring finns ingen anledning att inte teckna denna vid graviditet. Väljs istället en gravidförsäkring med premie ges ett större ekonomiskt skydd. </p>
<ul>
<li>Välj minst en gratis gravidförsäkring</li>
<li>Välj betalalternativet för större försäkringsskydd</li>
</ul>
<p>Priset är ca 1 500 kr och för detta ges en grundligt ekonomiskt skydd som kan ge ersättning vid olycksfall, komplikationer eller om barnet har specifika diagnoser. Tillfällen då en ersättning kan vara behjälplig för att klara av vardagen bättre. </p>
<h2 class="text-danger">Gravidförsäkringens olika delar</h2>
<p>Gravidförsäkring är en av de få försäkringar som kan tecknas helt gratis. De flesta försäkringsbolag har två olika försäkringspaket där det minsta är gratis. </p>
<h3>Gratis gravidförsäkring – Vad ingår?</h3>
<ul>
<li>Olycksfallsförsäkring - Olycksfallsförsäkring för den gravida och barnet (ibland även för den andra föräldern). Däremot är försäkringsbeloppet relativt lågt.</li>
<li>Livförsäkring - Livförsäkring för föräldrarna och barnet. </li>
<li>Kristerapi - I vissa gratisalternativ ingår även Kristerapi. Det betyder samtalsterapi hos psykolog om en krisreaktion uppstått på grund av exempelvis kraftiga komplikationer, dödsfall eller att barnet föds med allvarliga skador. </li>
	</ul>

<h2>Gravidförsäkring med premie – Vad ingår?</h2>
<p>Denna försäkring har både olycksfall och livförsäkring (som ovan) men ofta med högre ersättningsnivåer. Dessutom ingår följande:</p>
<ul>
<li>Sjukförsäkring - Om barnet blir sjuk inom 6 månader efter förlossningen ges ersättning.</li>
<li>Diagnosförsäkring - En engångssumma betalas ut om specifika diagnoser kan sättas inom några månader efter förlossning. Det kan vara vissa hjärtfel, Downs syndrom, celebral pares osv. </li>
<li>Komplikationsförsäkring - Ger en lägre ersättning (upp till ett par tusen) vid komplikationer under graviditeten eller förlossningen. </li>
<li>Sjukhusvistelse - Kan ge ersättning per dag om den gravida mamman eller barnet behöver ligga på sjukhus i samband med graviditet/förlossning. </li>
</ul>
<h2 class="text-danger">Vad kostar en gravidförsäkring?</h2>
<p>Prisskillnaden mellan gravidförsäkringarna är relativt små. Det handlar enbart om någon hundralapp. Det är därmed viktigare att välja en försäkring man känner sig trygg med än att spara några hundra på att ta den billigaste. </p>

<div class="highlight border-success">
<p>Prisexempel från december 2018:</p>
<ul>
<li>Trygg-Hansa Extra – 1250 kr</li>
<li>Moderna Large – 1395 kr</li>
<li>ICA Försäkring Plus – 1295 kr</li>
	</ul>
</div>
<h3>Jämföra pris på barnförsäkring</h3>
<p>Som visas ovan är skillnaden inte stor mellan bolagen. Önskas ändå prisjämförelses är det lätt att få fram priserna direkt från bolagens hemsidor. Försäkringen har ett fast pris och är alltså inte beroende på var du bor, din ålder eller andra faktorer. </p>
<div class="highlight border-info">
	<p>Tips: Många försäkringsbolag ger kraftig rabatt på barnförsäkringen om man haft gravidförsäkring hos dem tidigare. Vet du redan nu var du kommer teckna barnförsäkringen kan det finnas en fördel att därmed teckna gravidförsäkringen på samma bolag. </p>
</div>

<h2 class="text-danger">OBS! – Glöm inte barnförsäkringen</h2>
<p>Även om en gravidförsäkring ger ett visst försäkringsskydd även efter förlossningen är det viktigt att en barnförsäkring tecknas så direkt som möjligt. Dessa ger ett betydligt bredare skydd. </p>
<h2 class="text-danger">Vilken försäkring ska jag välja?</h2>
<p>Det är ganska stor skillnad på de gravidförsäkringar som erbjuds. Detta både utifrån i vilka tillfällen som ersättning kan ges, ersättningsbelopp och vilka som omfattas av försäkringen. </p>
<h3>När börjar försäkringen gälla?</h3>
<p>Försäkringen för barnet kan börja gälla vecka 22 eller 23 men det finns även försäkringar som inte börjar gälla förrän vid förlossning. </p>
<p>Försäkringar för den gravida kan börja gälla allt från vecka 10 i graviditeten till att gälla 12 månader från att den tecknas oavsett när detta sker. </p>
<h3>När ges ersättning?</h3>
<p>Du kan få ersättning vid en rad tillfällen. Se ovan under rubriken ”Gravidförsäkringens olika delar”. Men skillnaden är stor hos bolagen. En del ger ersättning vid sjukdom, medicinsk invaliditet, diagnoser, olycksfall och sjukhusvistelse. Andra enbart vid vissa av dessa tillfällen. </p>
<h3>Ingår ärrersättning?</h3>
<p>En del bolag ger alltid ärrersättning (för barnet), andra enbart vid olycksfall medan ytterligare aldrig gör det. </p>
<h3>Hur stor är ersättningen?</h3>
<p>Ersättningsbeloppet varierar något mellan bolagen. Dessutom kan maximalt ersättningsbelopp variera inom olycksfallsförsäkringen beroende på invaliditetsgrad. </p>
<h3>Vilka omfattas?</h3>
<p>Inom olycksfallsförsäkringen kan även den andra föräldern täckas av försäkringsskyddet. Men det är inte alltid det är så. </p>
<h3>Vad kostar den?</h3>
<p>De flesta försäkringsbolag har en gratis gravidförsäkring. Men önskas ett större försäkringsskydd tecknas istället de som kostar. Man kan då räkna med ett pris på ca 1 200–1 600 kr. Med tanke på vilket försäkringsskydd som ges (med höga ersättningsnivåer vid sjukdom/olycka) kan det ses som ett prisvärt skydd fram till att barnförsäkring kan tecknas.  </p>

		</div>
	</section>