<section class="article bg-info">


	<div class="content">

			<p>Har du en mindre motorbåt, roddbåt eller kanske en dyrare kanot? Då är det småbåtsförsäkring som ska tecknas. Dessa finns ofta som ett tillägg till <a href="https://www.xn--frskringarna-icb3w.se/hemforsakring">hemförsäkringen</a>. </p>
			<p>Har du en dyrare båt är det däremot en separat båtförsäkring som passar. En försäkring som bland annat ger ersättning vid skador, behov av assistans samt om skador uppkommer annan persons egendom. </p>
			<p>Börja med att se på vilket behov (nivå på båtförsäkring) som passar din båt. Det som främst avgör detta är värdet på båten. Jämför sedan flera bolag för att hitta det billigaste alternativet.  </p>

	</div>
</section>

<section class="article">
    
		<div class="content">
			
<h2>Hur viktig är båtförsäkringen?</h2>
<p>Till motsats mot bil- och motorcykelförsäkring finns inget krav på att man måste ha försäkring på sin båt. Det som därmed avgör om det är viktigt med försäkring eller inte är främst värdet på båten. Har du den försäkrad kan du exempelvis få ersättning för skador vid grundstötning, skadegörelse, brand samt vid stöld. </p>
<h2>Båtförsäkringens olika delar</h2>
<p>De flesta försäkringsbolag erbjuder båtförsäkring på olika nivåer. De kan kallas för halv- och helförsäkring, Bas- och utökad försäkring eller ha andra namn. Det finns därmed inte någon standardisering så som det gör inom bilförsäkringar. Den lägsta försäkringsnivån är enbart Ansvarsförsäkring och därefter breddas det ekonomiska skyddet. </p>
<h3>Ansvarsförsäkring</h3>
<p>Ger enbart ersättning om du, oavsiktligt, skulle skada andra personers egendom med din båt. Det är den billigaste båtförsäkringen men samtidigt ger den inget ekonomiskt skydd alls för din egen båt. </p>
<h3>Uppläggningsförsäkring</h3>
<p>Försäkrar båt som ligger på land och inte kommer att sjösättas under försäkringsperioden. Kallas även för ”Båt på land”. Innefattar exempelvis försäkringsdelarna ansvar, rättsskydd, stöld, uppläggning och transport, brand och stöld av viss utrustning. </p>
<h3>Småbåtsförsäkring</h3>
<p>Är värdet under 100 000 kr kan istället en tilläggsförsäkring till hemförsäkringen tecknas. Det kan därmed bli betydligt billigare än att teckna en större båtförsäkring. </p>
<h3>Segeljolle</h3>
<p> Billigt alternativ för dig med en mindre segeljolle. Har begränsning gällande hur lång jollen får vara samt dess värde. </p>
<h3>Komplett båtförsäkring</h3>
<p>De flesta som tecknar båtförsäkring tecknar en försäkringslösning som ger ett komplett ekonomiskt skydd. Här bör man däremot jämföra de olika båtförsäkringarna eftersom det varierar vilka försäkringsdelar som ingår i de olika paketen. Exempelvis kan de större paketen ofta innehålla allrisk, assistans, maskinskada, båtolycksfall m.m. Men skillnaden är stor. </p>
<p>Båtförsäkringar består i grunden av försäkringsdelarna sjöskada, stöld, skadegörelse, brand, ansvar, rättsskydd, uppläggning- och transportskada. Därutöver kan det alltså tillkomma delar – alternativt att dessa kan tecknas som tillägg. </p>
<h3>Tilläggsförsäkring</h3>
<p>Det varierar vilka tilläggsförsäkringar som erbjuds hos bolagen men även vad som ingår i försäkringspaketen och därmed vilka tillägg som kan behöva tecknas. Exempel på tillägg är:</p>
<ul>
<li>Trailer – Ger försäkringsskydd för båttrailer. Bland annat för brand, stöld samt vagnskador. </li> 
<li>Allrisk – Kallas även för drulleförsäkring och täcker oförutsägbara skador som inte täcks av andra försäkringsdelar. Det kan exempelvis vara att du av misstag har sönder inredning. </li>
<li>Uthyrning – Krävs vid uthyrning av båten regelbundet. Detta oavsett om det sker privat eller via uthyrningsföretag. </li>
<li>Släpjolle – Försäkring för dyrare släpjolle</li> 
</ul>

<h2>Läs på – Jämför – Se behov</h2>
<p>Som visas ovan kan det vara relativt stor skillnad på vad som ingår i försäkringsbolagens båtförsäkringar. Är det första gången du ska teckna en båtförsäkring rekommenderas du att läsa på om de olika försäkringspaketen och jämföra dessa. Du kommer då lättare kunna bilda dig en uppfattning om vilket försäkringsskydd som passar dig bäst. Därefter blir enklare att teckna en båtförsäkring på rätt nivå. </p>
<h2>Vad kostar en båtförsäkring?</h2>
<p>Några av de faktorer som avgör priset på båtförsäkringen är båtmodell, storlek, båttyp (segel eller motor), årsmodell, material, användningsområde samt var i landet som båten ska försäkras. </p>
<p>En undersökning som <a href="https://www.svd.se/sa-valjer-du-ratt-bolag-for-batforsakringen">Svenska Dagbladet</a> publicerat visar exempelvis att en försäkring av Maxi 95 skiljer på 1500 kr mellan dyraste och billigaste alternativet. På den betydligt dyrare Nimbus 27 Nova S var skillnaden 11 000 kr. Konsumenternas Försäkringsbyrå nämner även att just båtförsäkringar är en av de försäkringar där prisskillnaderna är som störst. </p>
<div class="highlight border-success">
<p>Exempel:</p>
<p>En person på 40 år vill försäkra sin Caravelle 33 från 1980. Värdet beräknas till 200 000 kr och båten kommer försäkras i södra Sverige. I båten sitter en motor från Hyundai. Båten har inte startspärr, inget söksystem och personen är inte medlem i SBU ansluten båtklubb. Självrisk väljs på 5000 kr. </p>
<p>Svedea har två nivåer på försäkringspaket där L i detta fall kostar 1423 kr/år och XL 1773 kr/år. </p>
</div>

<h3>Jämföra pris på båtförsäkring</h3>
<p>Sök upp ett par försäkringsbolag som erbjuder båtförsäkring (se tabellen ovan) och fyll i uppgifter kring din båt deras hemsidor. Det tar inte mer än 2 minuter att ange den information som krävs för att ett prisförslag ska visas. Testa gärna med olika nivåer på självrisk samt med/utan startspärr och söksystem. Med större säkerhet kan premien pressas en hel del. </p>
<h2>Välja försäkring – Vad är viktigast för dig?</h2>
<ul>
<li><h3>Ska du åka utanför Sverige?</h3>
	<p>Båtförsäkringarna i Sverige gäller generellt för svenskt, norskt och danskt territorialvatten. Men kontrollera alltid med försäkringsbolaget om du ska åka utanför Sverige. Många gånger kan tilläggsförsäkring tecknas som utökar området du kan åka på och täckas av båtförsäkringen. </p></li>
<li><h3>Pris och självrisk</h3>
	<p>Det skiljer en hel del i pris mellan båtförsäkringar. Därmed finns en stor fördel att få in prisförslag från flera bolag innan försäkringen tecknas. Men se inte bara på premien utan även vilken självrisk du behöver betala. Innehållet i båtförsäkringarna påverkar självklart dess pris men söker du enbart efter en ”basförsäkring” kan försäkring tecknas hos alla bolag. I detta fall kan premie och självrisk väga tungt. Genom att ha hög säkerhet och välja hög självrisk minskar även premien. </p></li>
<li><h3>Nivå på försäkring</h3>
	<p>Det är dumt att vara underförsäkrad – och dyrt att vara överförsäkrad. Se på kostnaden på premien och självrisken och avgör sedan vilken nivå som passar bäst. Är det enbart en ansvarsförsäkring som behövs eller efterfrågas ett komplett skydd via en ”helförsäkring” till båten. Se även över vilka tilläggsförsäkringar som erbjuds. Kanske ska båten bara förvaras på land vilket gör att billigare alternativ kan väljas. </p></li>
<li><h3>Stillestånd och assistans</h3>
	<p>För många är stillestånd och assistans självklara delar i båtförsäkringen. För andra väger det inte lika tungt. Med assistans ges ersättning för bland annat bogsering och hemtransport av båten vid motorhaveri. Med stillestånd menas att en ersättning kan utgå om båten är obrukbar mer än 20 dagar under säsongen. Därmed kan ersättningen användas för att delvis hyra annan båt. </p></li>
</ul>

		</div>
	</section>