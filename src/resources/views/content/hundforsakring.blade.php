<section class="article bg-info">
    
		<div class="content">
			
			<p>Om din hund behöver vård efter olycka eller sjukdom kan du få veterinärvårdskostnaden betald via veterinärvårdsförsäkring. Utöver den kan du även teckna livförsäkring och tilläggsförsäkringar om ett bredare försäkringsskydd önskas. </p>
<p>Har du inte försäkring är risken annars stor att du behöver avliva hunden eller betala mycket stora summor om det behövs operation eller långtgående behandlingar. </p>

		</div>

</section>
<section class="article">
    
		<div class="content">
<h2 class="danger">Hur viktig är hundförsäkringen?</h2>
<p>Ungefär 75 % av alla hundar är försäkrade i Sverige. Det gör att vi är ett av de länder i världen där flest hundar har försäkringsskydd. Framförallt ger försäkringen en trygghet att kunna ge hunden den vård som behövs för att familjemedlemmen ska må bra utan att det kostar allt för mycket för husse eller matte. </p>
<p>Det finns inget tvång att ha hundförsäkring bara för att man hund men de allra flesta är alltså försäkrade. Med tanke på att priset ligger på 1000 – 2000 kr för en basförsäkring är det ett billigt sätt att få tillgång till veterinärvård till en låg summa. Det som betalas vid vård är därmed enbart självrisken. </p>
<div class="highlight border-success">
<p><i>En knäoperation kan kosta 20 - 25 000 kr. Om operationen kostar 20 000 kr och självrisken är 1500 kr + 20 % innebär det en kostnad på 5200 kr med försäkring. </i></p> </div>

<h2 class="danger">Hundförsäkringens olika delar</h2>
<p>Samtliga djurförsäkringar är uppbyggda av en veterinärvårdsförsäkring i grunden. Men utöver den kan försäkringen byggas ut med både livförsäkring och ett flertal olika tilläggsförsäkringar. </p>
<ul>
<li><h3>Veterinärvårdsförsäkring</h3>
	<p>I de flesta fall ges ersättning från veterinärvårdsförsäkringen om vård behövs från legitimerad veterinär. Det som betalas av hundägaren är då bara försäkringens självrisk. </p>
	<p>Skillnaden mellan försäkringarna är hur stort belopp som maximalt kan betalas per försäkringsår, vid vilka tillfällen som ersättning kan ges samt om beloppet ändras beroende på hundens ålder. Följande försäkringsdelar är exempel på hur bolagen skiljer sig åt gällande om de ger ersättning eller inte: Medicin, Rehabilitering, MR- CT-undersökning, Dolda fel och Avlivning/obduktion/kremering. </p>
	<p>Kom ihåg att det alltid finns undantag då försäkringen inte gäller. Det kan exempelvis vara för specifika sjukdomar hos enstaka hundraser. </p>
</li>
<li><h3>Livförsäkring</h3>
	<p>Detta är troligtvis den vanligaste tilläggsförsäkringen till hundförsäkringar. Om hunden avlider, alternativt behöver avlivas på grund av sjukdom eller olycka, kan livförsäkringen betala ut ersättning som motsvarar upp till marknadsvärdet på hunden. </p></li>

<li><h3>Tilläggsförsäkringar</h3>
<p>Med olika tilläggsförsäkringar kan försäkringslösningen anpassas utifrån ett specifikt behov. Kom ihåg att det skydd som ett försäkringsbolag erbjuder i en tilläggsförsäkring kan finnas i en basförsäkring hos ett annat bolag. Det kan alltså variera vad som ingår i veterinärvårdsförsäkringen och vad som behöver tecknas som tillägg. </p>
<p>Se över vilket försäkringsskydd som önskas och jämför sedan försäkringslösningar som innehåller detta skydd. </p>	
</ul>
<strong><p>Exempel på tilläggsförsäkringar är:</p></strong>
<ul>
<li>Livförsäkring - Få ersättning om hunden avlider. Gäller även om veterinär anser att avlivning är bästa alternativet. </li>
<li>Trygghetsförsäkring - Få pengar tillbaka om en resa måste avbokas på grund av att hunden blivit allvarligt sjuk. Blir du själv sjuk (och inte kan ta hand om din hund) täcker försäkringen kostnaden för hundpensionat. En extra trygghet helt enkelt. </li>
<li>Rehabilitering / Medicin - Täcker kostnader (upp till en viss nivå) för medicin och rehabilitering. Kan även höja dessa nivåer mot de som redan finns i veterinärvårdsförsäkringen. </li>
<li>Användbarhet - Har du en hund som har en speciell funktion? Kanske en ledhund eller jakthund? Tilläggsförsäkringen ger ersättning om hunden inte längre kan utföra sin speciella uppgift. </li>
</ul>


<h2 class="danger">Vad kostar hundförsäkring?</h2>
<p>I likhet med alla djurförsäkringar avgörs premien bland annat av ras, ålder, bostadsort, kastrering och flera andra faktorer. Det är därmed svårt att direkt säga vad en hundförsäkring kostar. Men exemplet från Råd & Rön nedan ger viss vägledning. Dessutom är det extremt enkelt att jämföra priserna. </p>

<div class="highlight border-info">

<strong><p>Exempel:</p></strong>
<i><p>I början av 2017 gjorde Råd & Rön ett test där de tog in priser på hundförsäkringar från 8 olika försäkringsbolag. För att jämförelsen skulle bli så rättvis som möjlig försökte de välja lika nivå på självrisk m.m. </p>
<p>En kastrerad, elva månaders gammal jämthund (hane) i Stockholm kostade då från ca 1100 kr per år upp till ca 1500 kr. Det kan jämföras mot högsta pris för en chihuahua som hamnade på 2340 kr. </p></i>
</div>

<p>Både katt- och hundförsäkringar är extremt lätta att jämföra via försäkringsbolagens hemsidor. På någon minut har du fyllt i de uppgifter som krävs och därefter visas priset direkt på hemsidan. Många gånger kan man även välja olika hög självrisknivå som därmed påverkar priset. </p>
<h2 class="danger">Välja försäkring – Vad är viktigast för dig?</h2>
<p>Läs gärna på om hundförsäkringar och prata med vänner som har hund. Vad är det för delar i försäkringen som du främst prioriterar? Söker du främst en billig hundförsäkring med låg självrisk eller är det kanske tilläggsförsäkringar som reseförsäkring och användarbarhetsförsäkring som väger tungt? Här är några av de vanligaste punkterna som jämförs. </p>
<h3>Hur gammal får hunden vara?</h3>
<p>Hundens ålder begränsar både när veterinärvårdsförsäkring och livförsäkring får tecknas samt om det går att få någon ersättning från livförsäkringen. Dessutom påverkar åldern ersättningsbelopp då en del bolag sänker maximalt ersättningsbelopp vid viss ålder. </p>
<h3>Hur stor är ersättningen?</h3>
<p>I en stor jämförelse av hundförsäkringar visas att maximalt årsbelopp på veterinärvårdsförsäkringen varierar stort. Detta mellan 20 000 kr – 120 000 kr. De flesta har däremot 50 - 70 000 kr som maximal ersättning per försäkringsår. </p>
<h3>Vad ingår i veterinärvårdsförsäkringen – vad kan tecknas som tillägg?</h3>
<p>Oavsett vilken hundförsäkring som tecknas ges ett grundläggande ekonomiskt skydd. Du får bland annat ersättning för undersökning och de flesta vanliga behandlingarna. Samtidigt är det inte säkert att veterinärvårdsförsäkringen ger ersättning för mediciner, rehabilitering, MR & CT-undersökning eller dolda fel. </p>
<p>Hos vissa bolag ingår väldigt mycket i deras veterinärvårdsförsäkring. Hos andra behöver tilläggsförsäkringar tecknas om detta bredare skydd önskas. </p>
<h3>Självrisk</h3>
<p>Självrisken på en hundförsäkring består oftast av en fast samt en rörlig del. Ett exempel är 2000 kr och 20 % på resterande kostnad. Fasta delen varierar ofta kring 1500- 2500 kr och rörliga mellan 15% och 25%. </p>
<h3>Pris</h3>
<p>Det är stor skillnad i pris mellan försäkringsbolagens olika hundförsäkringar. Till stor del beror det på vad försäkringspaketen innehåller, ersättningsnivåer och självrisk. Enda sättet att hitta det billigaste alternativet är att jämföra priset från flera olika bolag.</p>

		</div>
	</section>